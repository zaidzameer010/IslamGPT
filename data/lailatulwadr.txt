لیلۃ القدر رمضان کی راتوں میں ایک عظیم الشان رات ہے جس کے بارے میں اللہ تعالیٰ نے فرمایا کہ یہ رات ہزار
مہینوں سے بہتر ہے۔ اللہ تعالیٰ نے اس رات کی فضیلت میں ایک پوری سورت نازل فرمائی ہے۔

اللہ تعالیٰ نے فرمایا:
إِنَّا أَنْزَلْتُهُ فِي لَيْلَةِ الْقَدْرِ وَمَا أَدْرَاكَ مَا لَيْلَةُ الْقَدْرِ لَيْلَةُ الْقَدْرِ خَيْرٌ مِنْ أَلْفِ شَهْرٍ
تَنَزَّلُ الْمَلَائِكَةُ وَالرُّوحُ فِيهَا بِإِذْنِ رَبِّهِمْ مِنْ كُلِّ أَمْرٍ سَلْمُ هِيَ حَتَّى مَطْلَعِ الْفَجْرِ
یقینا ہم نے اس (قرآن) کو لیلۃ القدر میں نازل کیا ہے؛ اور تم کیا جانو وہ لیلۃ القدر کیا ہے! لیلۃ القدر ہزار
مہینوں سے بہتر ہے۔ اس رات میں فرشتے اور روح (یعنی جبریل) اپنے رب کے حکم سے تمام احکام کے
ساتھ نازل ہوتے ہیں۔ یہ رات تمام تر سلامتی ہوتی ہے، یہاں تک کہ طلوع فجر ہوجائے۔ [القدر: ۱-۵]

لیلۃ القدر رمضان ہی میں ہوتی ہے

لیلۃ القدر کے بارے میں صحیح اور حتمی بات یہی ہے کہ یہ رات رمضان ہی میں ہوتی ہے۔
انس بن مالک رضی اللہ عنہ فرماتے ہیں: رمضان کا مہینہ آیا تو اللہ کے رسول صلی الہ علیہ وسلم نے فرمایا: یہ مہینہ تم پر آیا
ہے؛ اس مہینے میں ایک رات ہے جو ہزار مہینوں سے بہتر ہے۔ جو شخص اس رات کا ثواب حاصل کرنے
سے محروم رہا وہ ساری خیر سے محروم ہو گیا؛ اور اس کی خیر سے وہی محروم رہتا ہے جو واقعی محروم ہو۔ [ابن ماجہ ]
عبد اللہ بن عمر رضی اللہ عنہما فرماتے ہیں: لیلۃ القدر ہر رمضان میں ہوتی ہے۔ [تفسیر طبری]

لیلۃ القدر کی تعیین میں اہلِ علم کے درمیان کافی اختلاف ہے۔ صحیح بات یہ ہے کہ لیلۃ القدر رمضان کے آخری عشرہ کی کوئی ایک رات ہوتی ہے اور یہ رات ہر سال بدلتی رہتی ہے۔
آئیے اس باب کی مختلف روایات کے آئینے میں اس رات سے متعلق حقائق کو جاننے اور سمجھنے کی کوشش کرتے ہیں۔

لیلۃ القدر اکیسویں (۲۱) رات بھی ہو سکتی ہے

ابو سعید خدری رضی اللہ عنہ کی روایت میں ہے کہ اللہ کے رسول صلی ا علیہ وسلم نے فرمایا: مجھے یہ رات دکھائی گئی
تھی پھر بھلا دی گئی۔ اور میں نے (خواب میں) دیکھا کہ اس رات کی (اگلی) صبح کو میں پانی اور کیچڑ میں
سجدہ کر رہا ہوں۔ پس تم اس رات کو آخری عشرہ میں تلاش کرو۔ تم اسے ہر طاق رات میں تلاش کرو۔ حضرت
ابو سعید رضی اللہ عنہ فرماتے ہیں: پس اس رات بارش ہوئی۔ مسجد کی چھت کھجور کی شاخوں سے بنی تھی اس لیے ٹپکنے
لگی۔ میں نے خود اپنی آنکھوں سے اکیسویں کی صبح کو اللہ کے رسول صلی اللہ علیہ سلم کو دیکھا کہ آپ کی پیشانی پر
پانی اور کیچڑ کا اثر تھا۔ [ بخاری و مسلم ]

چونکہ انبیاء کے خواب سچے ہوتے ہیں اس لیے حضرت ابو سعید خدری رضی اللہ عنہ نے نبی صلی اللہ علیہ وسلم کے پانی اور کیچڑ میں
سجدے کی بنا پر اس رات کو پہچان لیا۔

لیلۃ القدر تیئیسویں (۲۳) رات بھی ہو سکتی ہے
سیدنا عبد اللہ بن انیس رضی اللہ عنہ نے کہا کہ رسول اللہ صلی اللہ علیہ وسلم نے فرمایا: مجھے شب قدر دکھائی گئی پھر مجھے
بھلا دی گئی اور میں نے دیکھا کہ میں اس کی صبح کو پانی اور کیچڑ میں سجدہ کر رہا ہوں۔ عبد اللہ بن انیس رضی اللہ عنہ
فرماتے ہیں: کہ پھر تیئیسویں شب کو بارش ہوئی اور ہمارے ساتھ رسول اللہ صلی اللہ علیہ وسلم نے (فجر کی) نماز پڑھی
اور جب آپ نماز پڑھ کر ہماری طرف پلٹے تو آپ کی پیشانی اور ناک پر پانی اور کیچڑ کا اثر تھا اور عبداللہ بن
انیس رضی اللہ عنہ تیئسویں رات کو شب قدر کہا کرتے تھے۔ [مسلم ]

پچھلی حدیث کی طرح اس حدیث میں بھی صحابی نے اللہ کے رسول صلی الہ علیہ سلم کے خواب کی بنا پر لیلۃ القدر کو پہچانا۔ لیکن
اس خواب میں وہ رات ۲۱؍ویں کی بجائے ۲۳؍ویں رات تھی۔

شیخ عبید اللہ رحمانی فرماتے ہیں: یہ بات مخفی نہیں کہ شب قدر کی تعیین میں مروی حضرت عبداللہ بن
اُنیس کی حدیث حضرت ابو سعید خدری کی حدیث کے معارض ہے۔ لہٰذا ایک قول یہ ہے کہ ترجیح حدیثِ
ابو سعید کو دی جائے گی کیونکہ وہ صحیحین میں ہے اور یہ بھی کہا گیا ہے کہ ممکن ہے کہ یہ واقعہ متعدد مرتبہ پیش آیا
ہو۔ یعنی ممکن ہے کہ یہ دو مختلف سالوں کا واقعہ ہو۔ ایک سال وہ رات ۲۱؍ویں کو تھی اور کسی اور سال میں وہ
۲۳؍ویں کو تھی۔ یہ دوسرا قول زیادہ اولیٰ ہے کیونکہ اس سے دونوں حدیثوں میں تطبیق بھی ہو جاتی ہے۔

لیلۃ القدر (۲۵) پچیسویں رات بھی ہوسکتی ہے

اللہ کے رسول صلی الہ علیہ وسلم نے فرمایا: قرآن چوبیس راتیں گزر جانے کے بعد (یعنی پچیسویں رات کو)
نازل ہوا۔ [طبرانی]

چونکہ قرآن لیلۃ القدر میں نازل ہوا ہے اس لیے لیلۃ القدر ۲۵؍ویں رات بھی ہو سکتی ہے۔

لیلۃ القدر (۲۷) ستائیسویں رات بھی ہوسکتی ہے

ابو ذر رضی اللہ عنہ سے روایت ہے، فرماتے ہیں:
ہم نے اللہ کے رسول صلی الہ علیہ وسلم کے ساتھ ماہِ رمضان میں تیئیسویں (۲۳) رات کے ایک تہائی حصہ
تک نماز ادا کی۔ آپ صلی الہ علیہ وسلم نے فرمایا: میں سمجھتا ہوں تمہارا مطلوب آگے ہے۔ پھر ہم نے پچیسویں رات کو
آدھی رات تک آپ کے ساتھ نماز ادا کی۔ آپ نے فرمایا: میں سمجھتا ہوں تمہارا مطلوب آگے ہے۔ پھر ہم
نے آپ کے ساتھ ستائیسویں رات نماز ادا کی یہاں تک کہ صبح (یعنی طلوع سحر ) ہوگئی۔ اس کے بعد آپ
نے سکوت اختیار کرلیا۔ [مسند احمد ]

آپ نے سکوت اس لیے اختیار کیا کہ وہ رات آپ کو ٹل گئی۔ معلوم ہوا کہ شب قدر ستائیسویں راتبھی ہوسکتی ہے۔

لیلۃ القدر (۲۹) انتیسویں رات بھی ہوسکتی ہے

اللہ کے رسول صلی اللہ علیہ وسلم نے فرمایا: لیلۃ القدر (۲۷) ستائیسویں یا (۲۹) انتیسویں رات ہے۔

[مسند احمد، ابوداود طیالسی، ابن خزیمہ ]

کیا لیلۃ القدر جفت راتوں میں بھی ہوسکتی ہے؟

یہاں یہ بات بھی جان لینا ضروری ہے کہ لیلۃ القدر عموماً طاق راتوں میں ہوتی ہے، لیکن بعض روایات سے معلوم ہوتا
ہے کہ یہ رات جفت راتوں میں بھی ہوسکتی ہے۔
عبدالرحمن بن جوشن غطفانی کہتے ہیں کہ میں نے حضرت ابوبکرہ رضی اللہ عنہ کے سامنے لیلۃ القدر کا ذکر کیا
تو فرمایا: نبی صلی الہ علیہ وسلم سے ایک حدیث سننے کے بعد سے اب میں اسے صرف آخری عشرہ میں تلاش کرتا
ہوں۔ میں نے آپ صلی اللہ علیہ وسلم کو فرماتے سنا: اس رات کو آخری عشرہ میں تلاش کرو جب نو راتیں رہ جائیں، یا
سات راتیں رہ جائیں، یا پانچ راتیں رہ جائیں، یا تین راتیں رہ جائیں یا پھر آخری رات میں۔ چنانچہ
ابو بکرہ رضی اللہ عنہ پہلے بیس دنوں میں رات کی عبادت سال بھر کے معمول کے مطابق کرتے لیکن جب آخری
عشرہ آجاتا تو خوب مجاہدہ کرتے۔ [مسند احمد، ترمذی، ابن خزیمہ، ابن حبان، حاکم ]

اس حدیث سے معلوم ہوتا ہے کہ پہلی رات جس میں شب قدر کا امکان ہے وہ بائیسویں رات ہے۔ کیونکہ تیس (۳۰)
راتوں میں سے اکیس (۲۱) راتیں چلی جائیں تو نو (۹) راتیں رہ جاتی ہیں، اور ان نو راتوں میں سب سے پہلی رات بائیسویں
(۲۲) ہوتی ہے۔

یہی بات حضرت ابو سعید خدری رضی اللہ عنہ کی روایت میں بالکل صراحت سے بیان ہوئی ہے۔
ابو سعید خدری رضی اللہ عنہ سے روایت ہے، فرماتے ہیں:

اللہ کے رسول صلی اللہ علیہ وسلم نے رمضان کے درمیانی عشرہ میں لیلۃ القدر کی تلاش میں اعتکاف کیا۔ آپ
پر ابھی یہ رات ظاہر نہیں کی گئی تھی۔ لہذا جب یہ عشرہ ختم ہوا تو آپ کے حکم سے آپ کا خیمہ ہٹا دیا گیا۔ لیکن پھر
آپ کو بتایا گیا کہ یہ رات آخری عشرہ میں ہے تو آپ کے حکم سے دوبارہ آپ کا خیمہ لگا یا گیا۔ آپ لوگوں کے
پاس نکلے اور آپ نے فرمایا: اے لوگو، لیلۃ القدر مجھ پر ظاہر کی گئی تھی، اور میں تمہیں بتانے کے لیے نکلا ہی تھا
کہ دو شخص میرے پاس آئے جو اپنے حق کے لیے آپس میں لڑ رہے تھے اور ان کے ساتھ شیطان بھی تھا، پس
یہ رات مجھے بھلا دی گئی۔ اس لیے اب تم اسے رمضان کے آخری عشرہ میں تلاش کرو۔ (حدیث کے راوی ابونضر
پانچویں رات میں تلاش کرو۔ (حدیث کے راوی ابو نضرہ) کہتے ہیں: میں نے کہا: اے ابو سعید، آپ لوگ
ہم سے زیادہ گنتی کے جاننے والے ہو۔ فرمایا: بالکل، ہم لوگ تم سے زیادہ اس کے حقدار ہیں۔ میں نے
پوچھا: یہ نویں، ساتوں اور پانچویں رات سے کیا مراد ہے؟ فرمایا: جب اکیسویں رات گزر جائے تو اس کے
بعد بائیسویں رات ہوتی ہے، تو یہ نویں رات ہے؛ جب تیئیسویں رات گزر جائے تو اس کے بعد والی رات
ساتویں رات ہے؛ جب پچیسویں رات گزر جائے تو اس کے بعد والی رات پانچویں رات ہے۔ [مسلم]

اس حدیث کے مطابق لیلۃ القدر ۲۲، ۲۴ اور ۲۶؍ویں رات کو بھی ہوسکتی ہے۔ یعنی لیلۃ القدر کبھی جفت راتوں
میں بھی ہوسکتی ہے۔

اس بات کو ابن تیمیہ رحمہ اللہ نے تفصیل سے سمجھایا ہے۔ فرماتے ہیں:
لیلۃ القدر رمضان کے آخری عشرہ میں ہوتی ہے۔ نبی صلی اللہ علیہ وسلم سے اسی طرح ثابت ہے، آپ صلی اللہ علیہ وسلم
نے فرمایا کہ یہ رات رمضان کے آخری عشرہ میں ہوتی ہے؛ اور طاق راتوں میں ہوتی ہے۔ لیکن یہ طاق عدد
گزرنے کے اعتبار سے بھی ہوسکتا ہے کہ اسے اکیسویں، تیئیسویں، پچیسویں، ستائیسویں اور انتیسویں رات
میں تلاش کیا جائے؛ اور یہ طاق عدد باقی کے اعتبار سے بھی ہو سکتا ہے جیسا کہ نبی صلی اللہ علیہ وسلم نے فرمایا: نو راتیں
باقی رہ جائیں، سات رہ جائیں، پانچ رہ جائیں، تین رہ جائیں۔ اس بات کو مد نظر رکھا جائے تو اگر مہینہ تیس(۳۰) دن کا ہو تو یہ راتیں جفت راتیں ہو جاتی ہیں: اور بائیسویں رات وہ رات ہوتی ہے جس میں نو راتیں
باقی رہ جائیں اور چوبیسویں رات وہ رات ہوتی ہے جس میں سات راتیں رہ جائیں۔ صحیح حدیث میں ابو
سعید خدری رضی اللہ عنہ نے اس کی تفسیر اسی طرح بیان کی ہے اور نبی صلی اللہ علیہ وسلم نے بھی ماہ رمضان میں اسی کے مطابق
لوگوں کے ساتھ قیام کیا ہے۔ اور اگر مہینہ انتیس دنوں کا ہو تو باقی تاریخیں گزرنے والی تاریخوں کی طرح
ہو جائیں گی۔ پس جب معاملہ یہ ہے تو ایک مؤمن کو چاہیے کہ وہ آخری عشرہ کی تمام ہی راتوں میں اس رات کو
تلاش کرے، جیسا کہ نبی صلی اللہ علیہ وسلم کا بھی فرمان ہے کہ اس رات کو آخری عشرہ میں تلاش کرو۔ اور اس رات کا
امکان آخری سات راتوں میں زیادہ ہوتا ہے اور ستائیسویں رات کو تو یہ امکان اور بھی زیادہ ہوتا ہے، جیسا کہ
اُبی بن کعب رضی اللہ عنہ کا موقف تھا۔ وہ قسم کھا کر کہتے تھے کہ لیلۃ القدر ستائیسویں شب ہی ہے۔
ان تمام روایات سے معلوم ہوتا ہے کہ لیلۃ القدر ایک ہی رات ہے جو ہر سال ہوتی ہے۔ یہ رات ہر سال بدلتی رہتی
ہے۔ لیکن رمضان ہی کے آخری عشرہ میں طاق راتوں میں سے کوئی ایک رات ہوتی ہے۔ کبھی یہ رات جفت راتوں میں بھی
ہو سکتی ہے۔ اگر مہینہ انتیس دن کا ہو تو طاق راتوں میں ہوتی ہے اور اگر مہینہ تیس دن کا ہو تو جفت راتوں میں ہوتی ہے۔ لیکن
مہینہ انتیس دن کا ہو گا یا تیس دن کا، یہ فیصلہ پیشگی طور پر نہیں کیا جاسکتا۔ لہذا طاق یا جفت راتوں کو عبادت کے لیے خاص کرنے کی
بجائے تمام ہی راتوں میں عبادت کرنا زیادہ احتیاط کی چیز ہے۔

حضرت عائشہ رضی اللہ عنہا فرماتی ہیں کہ اللہ کے رسول صلی الہ علیہ وسلم رمضان کے آخری عشرہ کا اعتکاف کرتے
تھے اور فرماتے: لیلۃ القدر کو رمضان کی آخری دس راتوں میں تلاش کرو۔ [بخاری و مسلم ]

اسی طرح عبد اللہ بن عمر رضی اللہ عنہما سے روایت ہے کہ اللہ کے رسول صلی اللہ علیہ وسلم نے فرمایا:
اُسے۔ یعنی لیلۃ القدر کو۔ آخری عشرے میں تلاش کرو۔ پھر اگر تم میں سے کوئی شخص کمزور پڑ جائے یا

عاجز ہو جائے تو بقیہ سات راتوں میں ہر گز بھی مغلوب نہ ہو جائے۔
اس حدیث میں بھی آپ صلی الہ علیہ وسلم نے شب قدر کو پورے عشرے میں تلاش کرنے کی ترغیب دی ہے۔

امام البیہقی رحمہ اللہ فرماتے ہیں:
باب: لیلۃ القدر کو آخری عشرے کی جفت راتوں میں تلاش کرنا اس لیے کہ اگر مہینہ کو اخیر سے شمار کیا
جائے تو اس کی جفت (راتیں یا تاریخیں) طاق ہو جاتی ہیں۔

لیلۃ القدر کے جفت رات میں ہونے کا امکان ابن عباس رضی اللہ عنہما سے بھی مروی ہے۔
عبد اللہ بن عباس رضی اللہ عنہما سے روایت ہے کہ اللہ کے رسول صلی اللہ علیہ وسلم نے فرمایا: لیلۃ القدر کو رمضان کی
آخری دس راتوں میں تلاش کرو، جب نو راتیں باقی رہ جائیں، جب سات راتیں رہ جائیں، جب پانچ
راتیں رہ جائیں۔

ابن عباس رضی اللہ عنہما فرماتے ہیں:
لیلۃ القدر کو چوبیسویں رات میں تلاش کرو۔

ابن عباس رضی اللہ عنہما سے مروی روایت کی شرح میں ابن حجر رحمہ اللہ نے اہلِ علم سے وہی بات نقل کی ہے جو ابن تیمیہ رحمہ
اللہ کے موقف کے مطابق ہے۔

خلاصۂ کلام یہ کہ احتیاط کا تقاضا یہی ہے کہ لیلۃ القدر کو رمضان کے آخری عشرے کی تمام راتوں میں تلاش کیا جائے
تاکہ اس کے حصول میں کوئی شبہ باقی نہ رہے۔ واللہ اعلم

لیلہ القدر معلوم ہو جائے تو کیا دعا کرے؟

یہاں ایک سوال یہ بھی ہے کہ کیا یہ بات معلوم ہوسکتی ہے کہ آج لیلۃ القدر ہے؟ اور اگر معلوم ہو جائے تو آدمی اس رات
میں کیا دعا کرے؟ حضرت عائشہ رضی اللہ عنہا کی حدیث میں ان دونوں سوالوں کا جواب موجود ہے۔

فرماتی ہیں: میں نے پوچھا: اے اللہ کے رسول، اگر مجھے یہ معلوم ہو جائے کہ کون سی رات لیلۃ القدر
ہے تو میں اُس رات میں کیا کہوں؟ اللہ کے رسول صلی الہ علیہ وسلم نے فرمایا: یوں کہو:

اللَّهُمَّ إِنَّكَ عَفُوٌّ تُحِبُّ الْعَفْوَ فَاعْفُ عَنِّى
اے اللہ تو بڑا معاف کرنے والا ہے، معاف کرنے کو پسند کرتا ہے، پس مجھے معاف کر دے۔

[ترمذی، ابن ماجہ، حاکم]

شیخ ابن عثیمین رحمہ اللہ فرماتے ہیں:
اس حدیث میں سب سے پہلی بات یہ ہے کہ لیلۃ القدر کا معلوم ہونا ممکن ہے۔ اس لیے کہ حضرت
عائشہ رضی اللہ عنہا نے کہا: ”اگر مجھے لیلۃ القدر کا علم ہو جائے“؛ یہاں وجہ استدلال یہ ہے کہ اللہ کے نبی صلی الہ علیہ وسلم نے
اُن کے اس قول پر اقرار کیا اور یہ نہیں کہا کہ اس رات کو کوئی جان نہیں سکتا۔

امام بیہقی رحمہ اللہ فرماتے ہیں: اللہ تعالیٰ سے معافی کا سوال تمام اوقات میں مستحب ہے، خصوصاً اس
رات میں۔

عافیت کی اہمیت

اللہ تعالیٰ سے عفو و عافیت طلب کرنے کا حکم متعدد احادیث میں موجود ہے۔
عبد اللہ بن جعفر رضی اللہ عنہ سے روایت ہے، فرماتے ہیں انھوں نے نبی صلی الہ علیہ وسلم کو سنا، آپ نے ایک شخص

کو حکم دیا اور فرمایا: اللہ تعالیٰ سے عفو و عافیت مانگو، دنیا میں بھی اور آخرت میں بھی۔ [حاکم]

حضرت رفاعہ رضی اللہ عنہ سے روایت ہے کہ حضرت ابوبکر صدیق رضی اللہ عنہ منبر پر کھڑے ہوئے؛ پھر رو
دیے اور فرمایا: اللہ کے رسول صلی الہ علیہ وسلم پہلے سال اسی منبر پر کھڑے ہوئے ۔ پھر آپ صلی الہ علیہ وسلم رود یے اور
کہا: اللہ سے عفو اور عافیت مانگو؛ اس لیے کہ تم میں سے کسی کو بھی یقین کے بعد عافیت سے بہتر کوئی چیز
عطا نہیں کی گئی۔ [مسند احمد، ترمذی]

لیلۃ القدر کی علامات

بعض روایات میں لیلۃ القدر کی علامات صراحۃً بھی بیان ہوئی ہیں۔ مناسب معلوم ہوتا ہے کہ ان علامات کو بھی ذکر
کر دیا جائے۔

اُبی ابن کعب رضی اللہ عنہ فرماتے ہیں: لیلۃ القدر کی علامت یہ ہے کہ اس کے بعد والی صبح کا سورج بالکل
روشن نمودار ہوتا ہے، لیکن اس طرح کہ اس کی شعاع نہیں ہوتی۔ [مسلم]

بلکہ ایک مرفوع روایت میں اللہ کے رسول صلی اللہ علیہ وسلم فرماتے ہیں: لیلۃ القدر نہایت ہی خوشگوار رات
ہوتی ہے؛ نہ زیادہ گرم نہ زیادہ سرد؛ اور اس کی آنے والی صبح کا سورج کمزور اور سُرخی مائل ہوتا ہے۔

[ابو داود الطیالسی، شعب الایمان ]

اس کے علاوہ بھی بعض علامات اہلِ علم نے ذکر کی ہیں۔ بہر حال آدمی کو چاہیے کہ وہ آخری عشرہ کی تمام ہی راتوں میں
عبادت کا اہتمام کرے تاکہ جو بھی رات لیلۃ القدر ہو وہ اسے ضرور مل جائے۔